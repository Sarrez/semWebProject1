Σημασιολογικός Ιστός και Ευφυείς
Εφαρμογές
7ο Εξάμηνο, 2021 – 2022
Εργασία Α: RDFS
1 Στόχος
Στόχος της εργασίας είναι να χρησιμοποιήσετε ό,τι έχετε διδαχθεί στις έως τώρα διαλέξεις (και ότι θα
διδαχθείτε μέχρι την προθεσμία παράδοσης της εργασίας) σχετικά με τις βασικές δυνατότητες της
RDF/S, ώστε να σχεδιάσετε ένα μοντέλο (οντολογία) που να περιγράφει ένα συγκεκριμένο πεδίο.
Επίσης, θα πρέπει να ορίσετε και να εκτελέσετε απλά SPARQL ερωτήματα. Προτείνεται η χρήση του
TopBraid Composer (free edition 6.0.1).
2 Απαιτήσεις
Επιλέξτε ένα θεματικό πεδίο ενδιαφέροντος για τον οποίο θα αναπτύξετε ένα μοντέλο (domain model).
Για παράδειγμα, υπολογιστές, τουρισμός, έπιπλα, κάποιο χόμπι με το οποίο είστε εξοικειωμένοι (π.χ.
καταδύσεις, χορός) ή κάποιο άλλο θέμα που τυχαίνει να γνωρίζετε (ή γνωρίζετε κάποιον που το
γνωρίζει).
● Αναπτύξτε το RDF/S μοντέλο με τον καλύτερο δυνατό τρόπο. Επιτρέπεται να χρησιμοποιήσετε
οποιαδήποτε πηγή και εργαλείο θεωρείτε ότι είναι χρήσιμο, π.χ. υπάρχοντα μη σημασιολογικά
μοντέλα (π.χ. json, σχεσιακές βάσεις κτλ.), μπορείτε να συνομιλήσετε με ειδικούς στον τομέα κλπ.
Οτιδήποτε χρησιμοποιήσετε, φροντίστε να το συμπεριλάβετε στην αναφορά (report).
● Γράψτε περίπου 2-3 σελίδες (εξαιρουμένων των σχημάτων ή των screenshots) που συνοψίζουν
τη δουλειά σας. Αυτό μπορεί να περιλαμβάνει:
o Περιγραφή του πεδίου που έχει μοντελοποιηθεί, π.χ. βασικές έννοιες και σχέσεις του
πεδίου ώστε να είναι κατανοητές οι απαιτήσεις της μοντελοποίησης.
o Γραφική απεικόνιση τμημάτων του μοντέλου και περιγραφή των κλάσεων, ιδιοτήτων και
αντικειμένων που έχουν δημιουργηθεί για την αναπαράσταση των προηγούμενων
εννοιών και σχέσεων, μαζί με παραδείγματα. Μπορείτε να χρησιμοποιήσετε αυτό το
εργαλείο για να οπτικοποιήσετε την οντολογία σας και να εισάγετε στο report αντίστοιχα
screenshots.
o Παρουσίαση των ερωτημάτων SPARQL που ορίστηκαν και τα αποτελέσματα της εκτέλεσής
τους μέσα από το εργαλείο ανάπτυξης του μοντέλου (TopBraid Composer).
o Εάν θέλατε να μοντελοποιήσετε σχέσεις αλλά δεν μπορούσαν να αναπαρασταθούν λόγω
των περιορισμών της RDFS.
o Τυχόν πρόσθετα εργαλεία που χρησιμοποιήσατε και αν μιλήσατε με ειδικούς του πεδίου.
o Θα πρέπει να αναφέρεται στο υλικό που θα παραδώσετε ποιο άτομο της ομάδας έκανε τι.
o Οτιδήποτε άλλο κρίνετε απαραίτητο να συμπεριληφθεί στην αναφορά (report).
3 Υλικό προς παράδοση
● Το RDF/S μοντέλο (σχήμα και αντικείμενα).
● Η αναφορά (report).
4 Οδηγίες υποβολής
● Η εργασία θα πρέπει να γίνει σε ομάδες των δύο ατόμων.
● Δηλώστε την ομάδα και το θέμα σας σε αυτό το link. Όλα τα θέματα πρέπει να είναι
διαφορετικά, οπότε δείτε ποια θέματα έχουν κατοχυρωθεί ήδη (first-come, first-served).
● Αποστείλετε τα αρχεία σας με email στο gmeditsk@csd.auth.gr, με θέμα: «NIS-07-07 Εργασία Α:
Όνομα 1 – ΑΕΜ1, Όνομα 2 – ΑΕΜ2». Θα σταλεί email επιβεβαίωσης για κάθε εργασία.
● Η υποβολή των εργασιών θα γίνει μέσω του elearning για την κάθε ομάδα. Οι ομάδες θα
οριστούν από τον διδάσκοντα (με βάση το παραπάνω αρχείο).
● Προθεσμία υποβολής: 2 Δεκεμβρίου 2021
5 Αξιολόγηση
● Η ποιότητα είναι πιο σημαντική από την ποσότητα. Μια οντολογία που χρησιμοποιεί (σωστά)
όλες τις δομές και την προσφερόμενη σημασιολογία της RDFS είναι προτιμότερη από μια επίπεδη
ιεραρχία με χαμηλό σημασιολογικό αποτύπωμα. Προφανώς, το μοντέλο πρέπει να περιέχει και
ικανό αριθμό κλάσεων, ιδιοτήτων και αντικειμένων, ώστε να μοντελοποιούνται επαρκώς οι
οντότητες και οι σχέσεις του πεδίου. Επομένως είναι σημαντικό και το επιλεγμένο πεδίο προς
μοντελοποίηση να είναι «πλούσιο» και να προσφέρει οντότητες και συσχετίσεις για
μοντελοποίηση.
● Χρησιμοποιήστε τα rdfs:comment, rdfs:label, κτλ. για να εισάγετε περιγραφές, σχόλια, κτλ. στο
μοντέλο.
● Το μοντέλο θα ελεγχθεί για σφάλματα μοντελοποίησης (λάθη όπως is-a vs. part-of, class vs.
instance, σημασιολογικά λανθασμένα domain και ranges, κτλ.).
● Η αναφορά (report), εκτός από την περιγραφή του μοντέλου, θα πρέπει να εξηγεί και το σκεπτικό
χρήσης των διαφόρων δομών της RDFS. Δηλαδή, προσπαθήστε να πάτε ένα βήμα παραπάνω
από το να περιγράψετε απλά ένα μοντέλο, και να παρουσιάσετε τον τρόπο / σκεπτικό με το
οποίο εργαστήκατε ώστε να δημιουργήσετε γνώση.
6 Σημειώσεις
● Ξεκινήστε την σχεδίαση και την ανάπτυξη του μοντέλου σχετικά νωρίς.
● Προτείνεται να χρησιμοποιείτε αγγλικούς όρους για τις κλάσεις, ιδιότητες και αντικείμενα. Στα
rdfs:comment, rdfs:label, κτλ. μπορείτε να έχετε ελληνικά.
● Χρησιμοποιήστε αναφορές όταν χρησιμοποιείτε κάτι από κάποιον άλλο (π.χ. κάποιο άλλο
εργαλείο
